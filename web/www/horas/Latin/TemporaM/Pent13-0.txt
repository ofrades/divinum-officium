@Tempora/Pent13-0

[LectioE]
v. Sequentia Sancti Evangelii secundum Lucam
!Luc 17:11-19
17:11 Et factum est, dum iret in Jerusalem, transibat per mediam Samariam et Galilaeam.
17:12 Et cum ingrederetur quoddam castellum, occurrerunt ei decem viri leprosi, qui steterunt a longe:
17:13 et levaverunt vocem, dicentes: Jesu praeceptor, miserere nostri.
17:14 Quos ut vidit, dixit: Ite, ostendite vos sacerdotibus. Et factum est, dum irent, mundati sunt.
17:15 Unus autem ex illis, ut vidit quia mundatus est, regressus est, cum magna voce magnificans Deum,
17:16 et cecidit in faciem ante pedes ejus, gratias agens: et hic erat Samaritanus.
17:17 Respondens autem Jesus, dixit: Nonne decem mundati sunt? et novem ubi sunt?
17:18 Non est inventus qui rediret, et daret gloriam Deo, nisi hic alienigena.
17:19 Et ait illi: Surge, vade: quia fides tua te salvum fecit.
$Te decet
