[Rank]
S. Agathæ Virginis et Martyris;;Duplex;;3.1;;vide C6b

[Rank1570]
S. Agathæ Virginis et Martyris;;Semiduplex;;2;;vide C6b

[Rank](rubrica 1960)
S. Agathæ Virginis et Martyris;;Duplex;;3;;vide C6b

[Rule]
vide C6b;
9 lectiones
Psalm5 Vespera=116
Psalm5 Vespera3=147

[Ant Vespera]
Quis es tu, * qui venísti ad me curáre vúlnera mea? Ego sum Apóstolus Christi: nihil in me dúbites, filia.
Medicínam carnálem * córpori meo nunquam exhíbui, sed hábeo Dóminum Jesum Christum, qui solo sermóne restáurat univérsa.
Grátias tibi ago, * Dómine Jesu Christe, quia memor es mei, et misísti ad me Apóstolum tuum curáre vúlnera mea.
Benedíco te, * Pater Dómini mei Jesu Christi, quia per Apóstolum tuum mamíllam meam meo péctori restituísti.
Qui me dignátus est * ab omni plaga curáre, et mamíllam meam meo péctori restitúere, ipsum ínvoco Deum vivum.

[Capitulum Vespera]
@Commune/C7:Capitulum Vespera

[Ant 1]
Stans beáta Agatha * in médio cárceris, expánsis mánibus orábat ad Dóminum: Dómine Jesu Christe, magíster bone, grátias tibi ago, qui me fecísti víncere torménta carníficum: jube me, Dómine, ad tuam immarcescíbilem glóriam felíciter perveníre.

[Ant Matutinum]
Ingénua sum, * et ex spectábili génere, ut omnis parentéla mea testátur.;;1
Summa ingenúitas * ista est, in qua sérvitus Christi comprobátur.;;2
Ancílla Christi sum, * ídeo me osténdo servílem habére persónam.;;3
V. Spécie tua et pulchritúdine tua.
R. Inténde, próspere procéde, et regna.
Agatha sancta * dixit: Si feras mihi promíttis, audíto Christi nómine mansuéscunt.;;4
Si ignem adhíbeas, * rórem mihi salvíficum de cælo Angeli ministrábunt.;;5
Agatha * lætíssime et gloriánter ibat ad cárcerem, quasi ad épulas invitáta; et agónem suum Dómino précibus commendábat.;;8
V. Adjuvábit eam Deus vultu suo.
R. Deus in médio ejus, non commovébitur.
Nisi diligénter * perféceris corpus meum a carnifícibus attrectári, non potest ánima mea in paradísum Dómini cum palma intráre martýrii.;;10
Vidísti, Dómine, * agónem meum, quómodo pugnávi in stádio; sed, quia nólui obedíre mandátis príncipum, jussa sum in mamílla torquéri.;;14
Propter fidem castitátis * jussa sum suspéndi in equúleo: ádjuva me, Dómine, Deus meus, in tortúra mamillárum meárum.;;15
V. Elégit eam Deus, et præelégit eam.
R. In tabernáculo suo habitáre facit eam.

[Lectio1]
@Commune/C6:Lectio11

[Responsory1]
R. Dum torquerétur beáta Agatha in mamílla gráviter, dixit ad júdicem: 
* Impie, crudélis et dire tyránne, non es confúsus amputáre in fémina, quod ipse in matre suxísti?
V. Ego enim hábeo mamíllas íntegras intus in ánima mea, quas ab infántia Dómino consecrávi.
R. Impie, crudélis et dire tyránne, non es confúsus amputáre in fémina, quod ipse in matre suxísti?

[Lectio2]
@Commune/C6:Lectio21

[Responsory2]
R. Agatha lætíssime et gloriánter ibat ad carcerem, 
* Quasi ad épulas invitáta; et agónem suum Dómino precibus commendábat.
V. Nobilíssimis orta natálibus, ab ignobili gaudens trahebátur ad carcerem.
R. Quasi ad épulas invitáta; et agónem suum Dómino precibus commendabat.

[Lectio3]
@Commune/C6:Lectio31

[Responsory3]
R. Quis es tu, qui venísti ad me curáre vúlnera mea? Ego sum Apóstolus Christi: nihil in me dúbites, fília: ipse me misit ad te, 
* Quem dilexísti mente et puro corde.
V. Nam et ego Apóstolus ejus sum, et in nómine ejus scias te esse curándam.
R. Quem dilexísti mente et puro corde.
&Gloria
R. Quem dilexísti mente et puro corde.

[Lectio4]
Agatha virgo, in Sicília nobílibus paréntibus nata, quam Panormitani et Catanenses civem suam esse dicunt, in persecutióne Decii imperatóris Cátanæ gloriosi martyrii corónam consecuta est. Nam cum pari pulchritúdinis et castitátis laude commendarétur, Quintianus Sicíliæ prætor ejus amore captus est. Sed cum, tentáta modis ómnibus ejus pudicitia, Agatham in suam senténtiam perducere non posset, christianæ superstitiónis nómine comprehensam, Aphrodísiæ consuetúdine cum de constántia colendæ christianæ fidei et servandæ virginitátis removeri non posset, núntiat illa Quintiáno se in Agatha operam pérdere. Quare ille ad se Vírginem adduci jubet; et, Nonne, inquit, te pudet nobili genere natam, húmilem et servilem Christianórum vitam ágere? Cui Agatha: Multo præstantior est christiana humilitas et servitus, regum opibus ac supérbia.

[Responsory4]
R. Ego autem adjuta a Dómino, perseverábo in confessióne ejus, qui me salvam fecit, 
* Et consolátus est me.
V. Gratias tibi ago, Dómine Jesu Christe, qui misísti ad me Apostolum tuum curare vulnera mea.
R. Et consolátus est me.

[Lectio5]
Quam ob rem irátus prætor hanc ei optiónem dat, velítne potius venerari deos, an vim tormentórum subire. At illa constans in fide, primum cólaphis cæsa mittitur in carcerem; unde postridie educta, cum in senténtia permanéret, admotis candéntibus láminis in equuleo torquétur. Tum ei mamilla abscinditur; quo in vulnere Quintianum appellans Virgo, Crudelis, inquit, tyranne, non te pudet amputare in femina, quod ipse in matre suxísti? Mox conjecta in vincula, sequénti nocte a sene quodam, qui se Christi Apostolum esse dicebat, sanáta est. Rursum evocáta a prætore, et in Christi confessióne perseverans, in acutis testulis et candéntibus carbónibus ei subjectis volutátur.

[Responsory5]
R. Ipse me curávit, qui per Apostolum Petrum in custódia me confortávit, pro eo quod jussa sum suspéndi in equuleo. 
* Propter fidem castitátis ádjuva me, Dómine, Deus meus, in tortúra mamillárum meárum.
V. Ipse me dignátus est ab omni plaga curare, et mamillam meam meo péctori restitúere.
R. Propter fidem castitátis ádjuva me, Dómine, Deus meus, in tortúra mamillárum mearum.

[Lectio6]
Quo témpore, ingénti terræmotu urbs tota contrémuit, ac duo paríetes, corruéntes, Silvinum et Falcónium íntimos prætoris familiares oppressérunt. Quare veheménter commóta civitáte, veritus pópuli tumultum Quintianus, Agatham semimortuam clam redúci imperat in carcerem. Quæ sic Deum precáta: Dómine, qui me custodísti ab infantia, qui abstulísti a me amórem sæculi, qui me carnificum tormentis superiórem præstitísti, accipe ánimam meam. Ea in oratióne migrávit in cælum, Nonis Februarii: cujus corpus a Christiánis sepelítur.

[Responsory6]
R. Vidísti, Dómine, et spectásti agónem meum, quómodo pugnávi in stadio; sed, quia nólui obedire mandatis príncipum, 
* Jussa sum in mamílla torquéri.
V. Propter veritátem, et mansuetúdinem, et justítiam.
R. Jussa sum in mamílla torquéri.
&Gloria
R. Jussa sum in mamílla torquéri.

[Lectio94]
Agatha, in Sicília nobílibus paréntibus nata, in persecutióne Décii imperatóris, Cátanæ gloriósum martýrium fecit. Nam cum Quintiánus, Sicíliæ prætor, ómnibus modis ejus pudicítiam frustra tentásset, Agatha, superstitiónis christiánæ nómine comprehénsa, primum cólaphis cǽditur, dein admótis candéntibus láminis in equúleo torquétur, tum ei mamílla abscínditur. Mox conjécta in víncula, a beato Petro Apóstolo, noctu ei apparénte, sanátur. Rursum evocáta a prætóre et in Christi confessióne persevérans, in acútis téstulis et candéntibus carbónibus ei subjéctis volutátur. Sed, ob ingéntem terræmótum veheménter commóta civitáte, Quintiánus, véritus pópuli tumúltum, eam semimórtuam clam redúci ímperat in cárcerem; ubi paulo post migrávit in cælum, nonis februárii.
&teDeum

[Lectio7]
Léctio sancti Evangélii secúndum Matthǽum
!Matt 19:3-12
In illo témpore: Accessérunt ad Jesum pharisæi, tentántes eum et dicéntes: Si licet hómini dimíttere uxórem suam quacúmque ex causa? Et réliqua.
_
Homilía S. Joánnis Chrysostomi
!Homilia 63 in Matth., sub med.
Dóminus noster, quia ad virginitátem hortari grave esse videbátur, a necessitate legis de non solvéndo matrimonio, eos ad cupiditátem illíus trahere studet. Deínde, ut eam esse possibilem ostendat, sic inquit: Sunt eunuchi qui ex ventre matris ita nati sunt; et sunt qui ab homínibus eunuchi facti sunt, et sunt qui seipsos castravérunt propter regnum cælórum. Quibus verbis latenter eos ad eligéndam virginitátem inducit, dum eam virtútem esse possibilem astruit.

[Responsory7]
R. Beáta Agatha, ingressa carcerem, expándit manus suas ad Deum, et dixit: Dómine, qui me fecísti vincere torménta carníficum,
* Jube me ad tuam misericórdiam perveníre.
V. Dómine, qui me creásti, et tulísti a me amórem sæculi, qui corpus meum a pollutióne separásti.
R. Jube me ad tuam misericórdiam perveníre.

[Lectio8]
Id autem hoc fere modo confírmat: Cogita tecum, si aut a natúra talis esses, aut ab homínibus eam injúriam passus, quid fáceres, cum et ejusmodi voluptate caréres, et nullam, carendo, mercedem conséquereris? Gratias ígitur nunc Deo agas, quod cum mercede atque corónis idem sustines, quod illi sine corónis ac præmio tólerant. Immo vero non idem, sed multo levius; tum quia spe erigeris et consciéntia recte facti, tum quia non ita ingéntibus concupiscéntiæ fluctibus jactaris.

[Responsory8]
R. Medicinam carnalem corpori meo numquam exhibui, sed habeo Dóminum Jesum Christum, 
* Qui solo sermóne restaurat univérsa.
V. Qui me dignátus est ab omni plaga curare, et mamillam meam meo péctori restitúere, ipsum ínvoco Deum vivum.
R. Qui solo sermóne restaurat univérsa.
&Gloria
R. Qui solo sermóne restaurat univérsa.

[Lectio9]
Cum ergo de illis eunuchis dixerit, qui, nisi étiam ipsi mente se contineant, frustra et inutíliter tales sunt, ac de illis, qui, ut regnum cælórum consequántur, se continent; subjunxit rursus, dicens: Qui potest cápere, capiat; ut alacriores effíciat eo ipso quod grave esse opus osténdit, et ineffábili benignitate sua nóluit eam rem intra necessitátem legis concludere. Idque dicendo, adhuc magis possibilem esse demonstrat, ut voluntátis studium plus augeátur.
&teDeum

[Ant Laudes]
@:Ant Vespera

[Capitulum Laudes]
@:Capitulum Vespera

[Ant 2]
Paganórum * multitúdo fúgiens ad sepúlcrum Vírginis, tulérunt velum ejus contra ignem: ut comprobáret Dóminus, quod a perículis incéndii méritis beátæ Agathæ Mártyris suæ eos liberáret.

[Oratio]
Deus, qui inter cétera poténtiæ tuæ mirácula étiam in sexu frágili victóriam martýrii contulísti: concéde propítius; ut, qui beátæ Agathæ Vírginis et Mártyris tuæ natalícia cólimus, per ejus ad te exémpla gradiámur.
$Per Dominum

[Lectio Prima]
@Commune/C7:Lectio Prima

[Capitulum Tertia]
@:Capitulum Vespera

[Capitulum Sexta]
@Commune/C7:Capitulum Sexta

[Capitulum Nona]
@:Lectio Prima
$Deo gratias

[Ant 3]
@:Ant 1
