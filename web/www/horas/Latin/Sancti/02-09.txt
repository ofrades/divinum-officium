[Rank]
S. Cyrilli Episc. Alexandrini Confessoris et Ecclesiæ Doctoris;;Duplex;;3.1;;vide C4a

[Rank1960]
S. Cyrilli Episc. Alexandrini Confessoris et Ecclesiæ Doctoris;;Duplex;;3;;vide C4a

[Name]
Cyrílle

[Rule]
vide C4a;mtv
9 lectiones

[Oratio]
Deus, qui beátum Cyríllum Confessórem tuum atque Pontíficem divínæ maternitátis beatíssimæ Vírginis Maríæ assertórem invíctum effecísti: concéde, ipso intercedénte; ut, qui vere eam Genetrícem Dei crédimus, matérna eíusdem protectióne salvémur.
$Per eumdem

[Commemoratio]
!Commemoratio S. Apolloniæ Virginis et Martyris
@Commune/C6:Oratio proper
$Oremus
v. Deus, qui inter cétera poténtiæ tuæ mirácula étiam in sexu frágili victóriam martýrii contulísti: concéde propítius; ut, qui beátæ Apollóniæ Vírginis et Mártyris tuæ natalícia cólimus, per ejus ad te exémpla gradiámur.
$Per Dominum

[Lectio4]
Cyrillus Alexandrinus, cujus præcónia non uníus tantum vel alterius sunt comprobáta testimonio, sed étiam œcumenicórum conciliórum Ephesini et Chalcedonénsis actis celebrata, claris ortus paréntibus, ac Theóphili epíscopi Alexandrini nepos, adhuc adoléscens præcellentis ingenii clara specímina dedit. Litteris ac sciéntiis egregie imbutus, ad Joánnem episcopum, Jerosolymitanum se cóntulit, ut in Christiana fide perficerétur. Alexandríam deínde cum rediísset, Theóphilo vita functo, ad illíus sedem evectus est: quo in munere ita optimi pastoris formam ab Apóstolo definítam constanter præ se tulit, ut sanctíssimi præsulis glóriam mérito sit adeptus.

[Lectio5]
Salutis animárum zelo incénsus curas omnes inténdit, ut sibi commissum gregem in fidei et morum integritate servaret, atque a venenátis infidelium et hæreticórum páscuis defenderet. Hinc tum Nováti asseclas e civitáte expelli, tum Judæos, qui furóre acti in cædem Christianórum conspiráverant, juxta leges puniri satégit. Singulare vero Cyrilli pro catholicæ fidei incolumitate enituit studium contra Nestórium Constantinopolitanum episcopum, asserentem Jesum Christum ex Maria Vírgine hóminem tantum et non Deum natum, eique divinitátem pro meritis esse collatam; cujus emendatiónem cum frustra tentasset, eum sancto Cælestino Pontifici máximo denuntiávit.

[Lectio6]
Cælestini delegáta auctoritate, concílio Ephesino præfuit, in quo hæresis Nestoriana pénitus proscripta est, damnatus Nestorius et a sua Sede dejéctus, ac dogma catholicum de una in Christo eáque divina persona, et divina gloriosæ Vírginis Maríæ maternitate assertum; plaudénte pópulo universo, qui incredibili gáudio gestiens, collucéntibus facibus domum dedúxit epíscopus. Sed hac de causa Cyrillus calumniis, injuriis et persecutiónibus, plurimis a Nestorio ejusque fautóribus impetítus fuit; quas ipse patientíssime tulit, ita ut, de sola fide sollícitus, quidquid advérsus eum effutiébant ac moliebántur hæretici, pro níhilo haberet. Tandem pro Ecclésia Dei maximis perfunctus labóribus, plurimisque scriptis éditis tum ad éthnicos et hæreticos confutándos, tum ad sacras Scripturas et catholica explananda dógmata, sancto fine quiévit anno quadringentésimo quadragesimo quarto, episcopátus trigesimo secundo. Leo décimus tertius Pontifex maximus Offícium et Missam præclaríssimi hujus fidei catholicæ propugnatoris et Orientalis ecclésiæ lúminis, ad Ecclésiam universam extendit.

[Lectio94]
Cyríllus Alexandrínus, Theóphili epíscopi Alexandríni nepos, étiam adoléscens præcelléntis ingénii specímina dedit. Theóphilo vita functo, ad illíus Sedem evéctus, et factus forma gregis ex ánimo, óptimi pastóris glóriam adéptus est. Singuláre ejus pro cathólicæ fídei incolumitáte stúdium enítuit contra Nestórium Constantinopolitánum epíscopum, asseréntem Jesum Christum ex María Vírgine hóminem tantum et non Deum natum, eíque divinitátem pro méritis esse collátam; cujus emendatiónem cum frustra tentásset, eum sancto Cælestíno Papæ denuntiávit. Hujus Pontíficis delegáta auctoritáte, nonnúllis sessiónibus præfuit Concílii Ephesíni, in quo hǽresis Nestoriána pénitus proscrípta est, damnátus Nestórius et a sua Sede dejéctus, ac dogma cathólicum de una in Christo eáque divína persóna, et divína gloriósæ Vírginis Maríæ maternitáte assértum. De sola fide sollícitus, et proptérea plura perpéssus, máximis pro Ecclésia Dei perfúnctus labóribus, plurimísque scriptis éditis, sancto fine quiévit, anno quadringentésimo quadragésimo quarto, episcopátus trigésimo secúndo.
&teDeum

[Lectio93]
!Commemoratio S. Apolloniæ
Apollónia virgo Alexandrina, sub Decio imperatóre, cum ingravescénte jam ætate ad idola sisterétur, ut eis veneratiónem adhiberet; illis contemptis, Jesum Christum verum Deum coléndum esse prædicábat. Quam ob rem omnes ei contusi sunt et evulsi dentes; ac, nisi Christum detestáta deos cóleret, accenso rogo combusturos vivam mináti sunt ímpii carnifices. Quibus illa, se quamvis mortem pro Jesu Christi fide subituram, respóndit. Itaque comprehensa ut comburerétur, cum paulisper, quasi deliberans quid agéndum esset, stetissset, ex illórum mánibus elapsa, álacris in ignem sibi parátum, majori Spíritus Sancti flamma intus accensa, se injecit. Unde brevi, consumpto corpore, puríssimus spíritus in cælum ad sempiternam martyrii corónam evolávit.
&teDeum
