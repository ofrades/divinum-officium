[Rank]
Ss. Septem Fundatorum Ordinis Servorum B. M. V.;;Duplex;;3.1;;vide C5

[Rank](rubrica 1960)
Ss. Septem Fundatorum Ordinis Servorum B. M. V.;;Duplex;;3;;vide C5

[RankNewcal]
Ss. Septem Fundatorum Ordinis Servorum B. M. V.;;Duplex optional;;2;;vide C5

[Rule]
vide C5;;
9 lectiones

[Oratio]
Dómine Jesu Christe, qui ad recoléndam memóriam dolórum sanctíssimæ Genetrícis tuæ, per septem beátos Patres nova Servórum ejus família Ecclésiam tuam fecundásti: concéde propítius; ita nos eórum consociári flétibus, ut perfruámur et gáudiis.
$Qui vivis

[Capitulum Vespera]
!1 Pet 4:13
v. Caríssimi: Communicántes Christi passiónibus gaudéte, ut et in revelatióne glóriæ ejus gaudeátis exsultántes.
$Deo gratias

[Versum 1]
V. Hi viri misericórdiæ sunt, quorum pietátes non defuérunt.
R. Semen eórum et glória eórum non derelinquétur.

[Ant 1]
Non recédet * laus tua, Virgo María, de ore hóminum, qui mémores fúerint virtútis Dómini in ætérnum, pro quibus non pepercísti ánimæ tuæ.

[Hymnus Matutinum]
v. Bella dum late fúrerent, et urbes
Cæde fratérna gémerent cruéntæ,
Adfuit Virgo, nova semper edens
Múnera matris.
_
En vocat septem fámulos, fidéles
Ut sibi in luctu récolant dolóres,
Quos tulit Jesus, tulit ipsa consors
Sub cruce Nati.
_
Illico parent Dóminæ vocánti:
Spléndidis tectis opibúsque spretis,
Urbe secédunt procul in Senári
Abdita montis.
_
Córpora hic pœnis crúciant acérbis,
Sóntium labes hóminum piántes:
Hic prece avértunt lacrimísque fusis
Núminis iram.
_
Pérdolens Mater fovet, atque amíctum
Ipsa lugúbrem monet induéndum:
Agminis sancti pia cœpta surgunt,
Mira patéscunt.
_
Palmes in bruma víridans honóres
Núntiat patrum: próprios Maríæ
Ore lacténti vócitant puélli
Nómine servos.
_
Sit decus Patri, genitǽque Proli,
Et tibi, compar utriúsque virtus
Spíritus semper, Deus unus omni
Témporis ævo.
Amen.

[Lectio4]
Sæculo tertio décimo cum Frideríci secúndi diro schismate cruentisque factiónibus cultiores Italiæ pópuli scinderéntur, providens Dei misericórdia, præter alios sanctitáte illustres, septem e Florentina nobilitate viros suscitávit, qui in caritate conjúncti, præclárum fraternæ dilectiónis præbérent exemplum. Hi, nimirum Bonfílius Monáldius, Bonajúncta Manéttus, Manéttus Antellénsis, Amidéus de Amidéis, Ugúccio Ugucciónum, Sostenéus de Sostenéis et Aléxius Falconérius, cum, anno trigesimo tertio ejus sæculi, die sacra Virgini cælo receptæ, in quodam piórum hóminum convéntu, Laudántium nuncupato, ferventius orarent; ab eádem Deípara singulis apparénte sunt admóniti, ut sanctius perfectiusque vitæ genus amplecteréntur. Re itaque prius cum Florentino præsule collata, hi septem viri, generis nobilitate divitiísque posthábitis, sub vilíssimis detritisque vestibus cilício induti, octava die Septembris in ruralem quamdam ædículam secessére, ut ea die primordia vitæ sanctioris auspicaréntur, qua ipsa Dei Génetrix mortálibus orta sanctíssimam vitam inceperat.

[Lectio5]
Hoc vitæ institutum quam sibi foret acceptum Deus miraculo osténdit. Nam cum paulo deinceps hi septem viri per Florentinam urbem ostiatim eleemósynam emendicarent, áccidit, ut repénte infántium voce, quos inter fuit sanctus Philippus Benitius quintum ætátis mensem vix ingréssus, beátæ Maríæ Servi acclamaréntur: quo deínde nómine semper appelláti sunt. Quare, vitándi pópuli occúrsus ac solitúdinis amore ducti, in Senarii montis recessu omnes convenére, ibique cæleste quoddam vitæ genus aggressi sunt. Victitábant enim in speluncis, sola aqua herbisque conténti; vigiliis aliisque asperitátibus corpus atterébant, Christi passiónem ac mæstíssimæ ejusdem Genitrícis dolóres assidue meditantes. Quod cum olim sacra Parascéves die impensius exsequeréntur, ipsa beáta Virgo illis iterato appárens, lúgubrem vestem, quam indúerent, osténdit; sibique acceptíssimum fore significávit, ut novum in Ecclésia regularem ordinem excitarent, qui jugem recóleret ac promovéret memóriam dolórum, quos ipsa pértulit sub cruce Dómini. Hæc sanctus Petrus, ínclytus ordinis Prædicatórum Martyr, ex familiari cum sanctis illis viris consuetúdine ac peculiari étiam Deíparæ visióne cum didicísset; iis auctor fuit, ut ordinem regularem sub appellatióne Servórum beátæ Vírginis institúerent: qui póstea ab Innocentio quarto Pontifice máximo approbátus fuit.

[Lectio6]
Porro sancti illi viri, cum plures sibi socios adjunxissent, Italiæ civitátes atque óppida, præsertim Etruriæ excúrrere cœpérunt, prædicántes ubíque Christum crucifixum, civíles discordias compescéntes et innumeros fere dévios ad virtútis sémitam revocantes. Neque Italiam modo, sed et Gálliam, Germaniam ac Polóniam suis evangelicis labóribus excoluérunt. Denique cum bonum Christi odórem longe lateque diffudissent, portentórum quoque glória illustres, migrarunt ad Dóminum. Sed quos unus veræ fraternitátis ac religiónis amor in vita sociáverat, unum páriter demórtuos contéxit sepúlcrum, únaque pópuli venerátio prosecuta est. Quapropter Clemens undecimus et Benedíctus décimus tertius Pontifices maximi delátum iísdem a plúribus sæculis individuum cultum confírmarunt; ac Leo décimus tertius, approbátis ántea miraculis, post indultam veneratiónem ad collectivam eorúmdem invocatiónem a Deo patratis, eosdem anno quinquagesimo sacerdotii sui Sanctórum honóribus cumulávit, eorúmque memóriam Officio et Missa in univérsa Ecclésia quotannis recoléndam instituit.

[Lectio7]
@Commune/C1:Lectio7

[Lectio8]
@Commune/C1:Lectio8

[Lectio9]
@Commune/C1:Lectio9

[Lectio94]
Sǽculo tértio décimo, septem e Florentína nobilitáte viri, nimírum Bonfílius Monáldius, Bonajúncta Manéttus, Manéttus Antellénsis, Amidéus de Amidéis, Ugúccio Ugucciónum, Sostenéus de Sostenéis et Aléxius Falconérius, in rurálem quamdam ædículam secessére, Christi passiónem ac mæstíssimæ ejúsdem Matris dolóres assídue recoléntes. Illis beáta Virgo, sacra Parascéves die appárens lúgubrem vestem, quam indúerent, osténdit, sibíque acceptíssimum fore significávit, ut novum regulárem órdinem excitárent, qui jugem recóleret ac promovéret memóriam dolórum, quos ipsa pértulit sub Cruce Dómini. Tunc sancti illi viri, beáto Petro, órdinis Prædicatórum Mártyre, adjutóre, órdinem Servórum beátæ Vírginis instituérunt, et cum sóciis civitátes et óppida excúrrere cœpérunt, ubíque Christum crucifíxum verbo et exémplo prædicántes. Quos vero unus veræ fraternitátis amor in vita sociáverat, unum páriter demórtuos contéxit sepúlcrum, únaque pópuli venerátio prosecúta est. Quare Clemens undécimus et Benedíctus décimus tértius delátum iísdem indivíduum cultum confirmavérunt; Leo autem décimus tértius eos albo Sanctórum accénsuit.
&teDeum

[Capitulum Laudes]
@:Capitulum Vespera

[Hymnus Laudes]
v. Sic patres vitam péragunt in umbra,
Lília ut septem nívei decóris,
Vírgini excélsæ bene grata, Petro
Visa nitére.
_
Jamque divína rapiénte flamma,
Cúrsitant urbes, loca quæque obérrant,
Si queant cunctis ánimis dolóres,
Fígere Matris.
_
Hinc valent iras domuísse cæcas,
Néscia et pacis fera corda jungunt,
Erigunt mæstos, révocant nocéntes
Dicta piórum.
_
At suos Virgo comitáta Servos
Evehit tandem súperas ad oras;
Gémmeis sertis décorat per ævum
Omne beátos.
_
Eja nunc cœtus gémitum precántis
Audiant, duros vídeant labóres:
Semper et nostris fáveant benígno
Lúmine votis.
_
Sit decus Patri, genitǽque Proli,
Et tibi, compar utriúsque virtus
Spíritus semper, Deus unus omni
Témporis ævo.
Amen.

[Versum 2]
V. Sit memória illórum in benedictióne.
R. Et ossa eórum púllulent de loco suo.

[Ant 2]
Ecce quam bonum * et quam jucúndum, habitáre fratres in unum.

[Capitulum Tertia]
@:Capitulum Vespera

[Hymnus Vespera 3]
v. Matris sub almæ númine
Septéna proles náscitur:
Ipsa vocánte, ad árduum
Tendit Senári vérticem.
_
Quos terra fructus próferet
Dum sacra proles gérminat,
Uvis repénte túrgidis
Onústa vitis prǽmonet.
_
Virtúte claros nóbili
Mors sancta cælo cónsecrat:
Tenent olýmpi limina
Servi fidéles Vírginis.
_
Cohors beáta, Núminis
Regno potíta, réspice
Quos hinc recédens fráudibus
Cinctos relínquis hóstium.
_
Ergo, per almæ vúlnera
Matris rogámus súpplices,
Mentis ténebras dísice,
Cordis procéllas cómprime.
_
Tu nos, beáta Trínitas,
Perfúnde sancto róbore,
Póssimus ut feliciter
Exémpla patrum súbsequi.
Amen.

[Versum 3]
@:Versum 1

[Ant 3]
Nomen eórum * pérmanet in ætérnum, pérmanens ad fílios eórum, sanctórum virórum glória.