[Rank]
In Apparitione Beatæ Mariæ Virginis Immaculatæ;;Duplex majus;;4;;ex C11

[RankNewcal]
In Apparitione Beatæ Mariæ Virginis Immaculatæ;;Duplex optional;;2;;ex C11

[Rule]
ex C11;
9 lectiones
Psalmi Dominica
Antiphonas horas
Doxology=Nat

[Ant Vespera]
Candor est * lucis ætérnæ, et spéculum sine mácula.;;109
Múlier * amícta sole, et luna sub pédibus ejus, et in cápite ejus coróna stellárum duódecim.;;112
Tu glória Jerúsalem, * tu lætítia Israël, tu honorificéntia pópuli nostri.;;121
Benedícta es tu, * Virgo María, a Dómino Deo excélso præ ómnibus muliéribus super terram.;;126
Hódie nomen tuum * ita magnificávit Dóminus, ut non recédat laus tua de ore hóminum.;;147

[Capitulum Vespera]
!Cant 2:13-14
v. Surge, amíca mea, speciósa mea, et veni, colúmba mea, in foramínibus petræ, in cavérna macériæ, osténde mihi fáciem tuam, sonet vox tua in áuribus meis.
$Deo gratias

[Ant 1]
Ista est * colúmba mea, perfécta mea, immaculáta mea.

[Oratio]
Deus, qui per immaculátam Vírginis Conceptiónem dignum Fílio tuo habitáculum præparásti: súpplices a te quǽsumus; ut, ejúsdem Vírginis Apparitiónem celebrántes, salútem mentis et córporis consequámur.
$Per eumdem

[Invit]
@Sancti/12-08:Invit

[Hymnus Matutinum]
v. Te décimus præcónio,
Intácta Mater Núminis,
Nostris benígna láudibus
Tuam repénde grátiam.
_
Sontes Adámi pósteri
Infécta proles gígnimur;
Labis patérnæ néscia
Tu sola, Virgo, créderis.
_
Caput dracónis ínvidi
Tu cónteris vestígio,
Et sola glóriam refers
Intaminátæ oríginis.
_
O gentis humánæ decus
Qui tollis Hevæ oppróbrium,
Tu nos tuére súpplices,
Tu nos labántes érige.
_
Serpéntis antíqui potens
Astus retúnde et ímpetus,
Ut cǽlitum perénnibus
Per te fruámur gáudiis.
_
* Jesu, tibi sit glória
Qui natus es de Vírgine,
Cum Patre, et almo Spíritu
In sempitérna sǽcula.
Amen.

[Ant Matutinum]
Ave, grátia plena; * Dóminus tecum.;;8
Benedícta tu inter mulíeres * et benedíctus fructus ventris tui.;;18
Ne tímeas, María, * invenísti grátiam apud Dóminum.;;23
V. Deus omnípotens præcínxit me virtúte.
R. Et pósuit immaculátam viam meam.
Fecit mihi magna * qui potens est, et sanctum nomen ejus.;;44
Sanctificávit * tabernáculum suum Altíssimus: Deus in médio ejus, non commovébitur.;;45
Dóminus possédit te * in inítio viárum suárum, et in caritáte perpétua diléxit te.;;86
V. Adjuvábit eam Deus vultu suo.
R. Deus in médio ejus, non commovébitur.
Manus Dómini * confortávit te, et ídeo eris benedícta in ætérnum.;;95
Noli metúere, * non enim pro te, sed pro ómnibus hæc lex constitúta est.;;96
Benedíxit te Dóminus * in virtúte sua, quia per te ad níhilum redégit inimícos nostros.;;97
V. Diffúsa est grátia in lábiis tuis.
R. Proptérea benedíxit te Deus in ætérnum.

[Lectio1]
De Parábolis Salomónis
@Tempora/081-3:Lectio3

[Responsory1]
R. Sapiéntia quæ attíngit a fine usque ad finem fórtiter, et dispónit ómnia suáviter, ædificávit sibi domum: 
* Ecce tabernáculum Dei cum homínibus.
V. Vidi sanctam civitátem Jerúsalem novam, parátam sicut sponsam ornátam viro suo.
R. Ecce tabernáculum Dei cum homínibus.

[Lectio2]
!Prov 8:18-25
18 Mecum sunt divítiæ et gloria, opes supérbæ et justítia. 
19 Mélior est enim fructus meus auro et lápide pretióso, et genímina mea argénto elécto. 
20 In viis justítiæ ámbulo, in médio semitárum judícii, 
21 ut ditem diligéntes me et thesáuros eórum répleam. 
22 Dóminus possidébit me in inítio viárum suárum, ántequam quidquam fáceret a princípio. 
23 Ab ætérno ordináta sum et ex antíquis, ántequam terra fíeret. 
24 Nondum erant abýssi, et ego jam concépta eram; necdum fontes aquárum erúperant, 
25 necdum montes gravi mole constíterant; ante colles ego parturiébar.

[Responsory2]
R. Quasi arcus refúlgens inter nébulas, et quasi flos rosárum in diébus vernis, et quasi lília in transitu aquæ, 
* Sic fulget Virgo immaculáta.
V. Arcum meum ponam in núbibus, et erit signum fœ́deris mei vobíscum.
R. Sic fulget Virgo immaculáta.

[Lectio3]
!Prov 8:34-36; 9:1-5
34 Beátus homo qui audit me, et qui vígilat ad fores meas cotídie, et obsérvat ad postes óstii mei. 
35 Qui me invénerit, invéniet vitam, et háuriet salútem a Dómino;
36 qui autem in me peccáverit, lædet ánimam suam. Omnes, qui me odérunt, díligunt mortem. 
1 Sapiéntia ædificávit sibi domum, excídit colúmnas septem. 
2 Immolávit víctimas suas, míscuit vinum et propósuit mensam suam. 
3 Misit ancíllas suas ut vocárent ad arcem et ad mœ́nia civitátis:
4 Si quis est párvulus, véniat ad me. Et insipiéntibus locúta est:
5 Veníte, comédite panem meum, et bíbite vinum quod míscui vobis.

[Responsory3]
R. Surge, amíca mea, speciósa mea, et veni, colúmba mea: 
* Osténde mihi fáciem tuam, sonet vox tua in áuribus meis.
V. Vox túrturis audíta est in terra nostra.
R. Osténde mihi fáciem tuam, sonet vox tua in áuribus meis.
&Gloria
R. Osténde mihi fáciem tuam, sonet vox tua in áuribus meis.

[Lectio4]
Anno quarto a dogmatica definitióne de immaculáto beátæ Vírginis Conceptu, ad Gavi flúminis oram prope oppidum Lourdes diœcesis Tarbiénsis in Gállia, ipsa Virgo in rupis sinu super specum Massabiélle puellæ cuidam, vernácula lingua Bernadétte nuncupátæ, paupérrimæ quidem sed ingenuæ ac piæ, pluries se conspiciéndam óbtulit. Immaculáta Virgo juvenili ac benigno videbátur aspectu, nívea veste niveóque pallio contecta, ac zona cærúlea succincta; nudos pedes aurea rosa ornábat. Primo apparitiónis die, qui fuit undecimus Februarii anno millesimo octingentésimo quinquagesimo octavo, puellam signum crucis rite pieque faciéndum edocuit, atque ad sacri rosarii recitatiónem, exemplo suo, corónam, quæ prius ex brácchio demissa pendebat, manu advolvens, excitávit: quod in ceteris étiam apparitiónibus præstitit. Altero autem apparitiónis die, puella in simplicitate cordis sui, diabolicam fraudem timens, lustralem aquam in Vírginem effudit; sed beáta Virgo, léniter arrídens, benigniórem illi vultum osténdit. Cum vero tertio apparuísset, puellam ad specum per quindecim dies invitávit. Exinde eam sæpius est allocuta, ac pro peccatóribus orare, terram deosculari, pœnitentiámque ágere est hortáta; deínde imperávit, ut sacerdótibus ediceret, ædificándum ibi esse sacellum, solemnisque supplicatiónibus more illo accedéndum. Mandávit ínsuper ut e fonte, qui sub arena adhuc latebat sed mox erat erupturus, aquam biberet, eáque se abstérgeret. Denique die festo Annuntiatiónis, percontanti enixe puellæ illíus nomen, cujus aspectu tóties dignáta fuerat, Virgo, admótis péctori mánibus elatísque in cælum óculis, respóndit: Immaculáta Conceptio ego sum.

[Responsory4]
R. Quæ est ista, quæ progréditur quasi aurora consúrgens, 
* Pulchra ut luna, electa ut sol?
V. Ipsa est columba mea, perfécta mea, immaculáta mea.
R. Pulchra ut luna, electa ut sol.

[Lectio5]
Percrebrescénte fama beneficiórum, quæ in sacro specu recepisse fidéles dicebántur, augebátur in dies hóminum concursus, quos loci religio ad specum advocábat. Itaque prodigiórum fama puellæque candore mortus Tarbiénsis epíscopus, quarto ab enarrátis anno, post juridiam factórum inquisitiónem, supernaturales esse apparitiónis notas sua senténtia probávit, cultumque Vírginis immaculátæ in eodem specu permisit. Mox ædificátum sacellum: ex illa die pene innumeræ fidelium turbæ, voti ac supplicatiónis causa, ex Gállia, Belgio, Italia, Hispánia ceterisque Europæ provinciis necnon ex longinquis Amerícæ regiónibus quovis anno illuc adveniunt, nomenque Immaculátæ de Lourdes ubíque terrárum inclarescit. Fontis aqua, in cunctas orbis partes delata, ægris sanitátem restituit. Orbis vero catholicus tantórum memor benefactórum, ædes sacras mirábili opere ibi exstruxit. Vexílla innumera, acceptórum beneficiórum véluti sede immaculáta Virgo júgiter cólitur: intérdiu quidem precibus, religióso cantu solemnibusque aliis cæremoniis; noctu vero sacris illis supplicatiónibus, quibus infinitæ propémodum peregrinántium turbæ céreis facibusque accénsis procédunt et laudes beátæ Vírginis cóncinunt.

[Responsory5]
R. Erit in novíssimis diébus mons præparátus Virgini Maríæ in vértice móntium, et elevábitur super cælos, et ibunt pópuli multi et dicent: 
* Veníte et ascendámus ad montem.
V. Sicut lætántium ómnium habitátio est in te.
R. Veníte et ascendámus ad montem.

[Lectio6]
Peregrinatiónes hujúsmodi fidem, frigescénte sæculo, excitasse, animum ad christianam legem profiténdam addidisse, cultumque Vírginis immaculátæ mirum in modum auxisse, ómnibus compertum est. In qua mirábili fidei professióne christianus pópulus sacerdótes véluti duces habet, qui illuc suas plebes adducunt. Ipse étiam Sacrórum antístites sanctum locum frequenter ádeunt, peregrinatiónibus præsunt, solemnióribusque festis intérsunt. Nec ádeo rárum est ipsos Romanæ Ecclésiæ purpuratos patres humili peregrinórum more accedéntes conspícere. Ipsi quoque Romani Pontifices, pro sua erga Immaculátam de Lourdes pietáte, sacram ædem donis nobilíssimis cumularunt. Pius nonus, sacris indulgentiis, archiconfraternitas privilegio ac minoris Basílicæ titulo ipsam insignívit; ac Deíparæ imáginem ibidem cultam, solemni ritu per legátum suum apostolicum in Gállia, diadémate distinctam vóluit. Leo vero décimus tertius innumera étiam cóntulit beneficia, indulgéntias ad modum jubilæi vigesimo quinto Apparitiónis anno verténte concessit, peregrinatiónes sua auctoritate verboque provéxit, ac solemnem Ecclésiæ sub titulo Rosarii dedicatiónem suo nómine péragi curávit. Quorum beneficiórum amplitúdinem cumulávit, cum, plurium episcopórum rogatu, solemne festum sub titulo Apparitiónis beátæ Maríæ Vírginis immaculátæ, proprio Officio et propria Missa celebrándum benígne concessit. Tandem Pius décimus Pontifex maximus pro sua erga Deíparam pietáte, ac plurimórum votis annuens Sacrórum antístitum, idem festum ad Ecclésiam universam extendit.

[Responsory6]
R. Prævenísti eam, Dómine, in benedictiónibus dulcédinis, posuísti in cápite ejus 
* Corónam de lápide pretióso.
V. Magna est glória ejus in salutári tuo, glóriam et magnum decórem impónes super eam.
R. Corónam de lápide pretióso.
&Gloria
R. Corónam de lápide pretióso.

[Lectio94]
Anno quarto a dogmática definitióne de immaculáto beátæ Vírginis Concéptu, ad Gavi flúminis oram prope óppidum Lourdes diœcésis Tarbiénsis in Gállia, cum puélla quædam, nómine Bernadétte, in rupis sinu plúries se immaculátam Dei Genetrícem conspexísse asséreret, tot et tanta mirabília facta sunt, ut dígitum Dei ibi esse prudens quisque et pius Christifidélis fácile intellégeret. Quæ inter illud est célebre quod ægri hauriéntes aquam e fonte in specu tunc primo mirabíliter scaténte, sæpe sǽpius sanitátem recípiant. Percrebrescénte ítaque fama beneficiórum quæ in sacro specu recepísse fidéles dicebántur, et aucto in dies hóminum concúrsu, Tarbiénsis epíscopus, post jurídicam factórum inquisitiónem, cultum ejúsdem Vírginis immaculátæ in eódem specu permísit. Mox ædificáto templo, innúmeræ fidélium turbæ quovis anno illuc advéniunt, noménque Deíparæ immaculátæ ubíque terrárum in dies inclaréscit; eo magis, quod síngulis annis, duránte processióne sanctíssimi Sacraménti, infírmis úndique eo delátis, nonnúlli, sanatiónem a Dómino per intercessiónem immaculátæ Matris peténtes, íllico convaléscunt. Quibus jure commótus summus Póntifex Pius décimus, festum, a Leóne décimo tértio alíquibus locis concéssum ad univérsam exténdit Ecclésiam.
&teDeum

[Lectio7]
@Sancti/12-10:Lectio7

[Responsory7]
R. Tu ergo ínvoca Dóminum, lóquere Regi pro nobis, 
* Et líbera nos de morte.
V. Omnes sitiéntes, veníte ad aquas, et hauriétis salútem a Dómino.
R. Et líbera nos de morte.

[Lectio8]
@Sancti/12-10:Lectio8

[Responsory8]
R. Plantávit Dóminus Deus paradísum voluptátis, produxítque lignum vitæ in médio ejus: 
* Et flúvius egrediebátur de loco voluptátis.
V. Emissiónes tuæ paradisus, Virgo María.
R. Et flúvius egrediebátur de loco voluptátis.
&Gloria
R. Et flúvius egrediebátur de loco voluptátis.

[Lectio9]
@Sancti/12-10:Lectio9

[Ant Laudes]
Candor est * lucis ætérnæ, et spéculum sine mácula.
Múlier * amícta sole, et luna sub pédibus ejus, et in cápite ejus coróna stellárum duódecim.
Tu glória Jerúsalem, * tu lætítia Israél, tu honorificéntia pópuli nostri.
Benedícta es tu, * Virgo María, a Dómino Deo excélso præ ómnibus muliéribus super terram.
Hódie nomen tuum * ita magnificávit Dóminus, ut non recédat laus tua de ore hóminum.

[Capitulum Laudes]
@:Capitulum Vespera

[Hymnus Laudes]
v. Auróra soli prǽvia,
Felix salútis núntia,
In noctis umbra plebs tua
Te, Virgo, supplex ínvocat.
_
Torrens nefástis flúctibus
Cunctos trahens vorágine,
Leni resídit ǽquore
Cum transit Arca fœ́deris.
_
Dum torret aréscens humus,
Tu rore sola spárgeris;
Tellúre circum rórida,
Intácta sola pérmanes.
_
Fatále virus évomens
Attóllit anguis vérticem;
At tu dracónis túrgidum
Invícta cónteris caput.
_
Mater benígna, réspice
Fletus precésque súpplicum,
Et dimicántes, tártari
Victrix, tuére ab hóstibus.
_
Jesu, tibi sit glória,
Qui natus es de Vírgine,
Cum Patre, et almo Spíritu,
In sempitérna sǽcula.
Amen.

[Ant 2]
Præclára salútis auróra, * ex te, Virgo María, exívit sol justítiæ, qui visitávit nos óriens ex alto.

[Lectio Prima]
!Sir 24:25-26
v. In me grátia omnis viæ et veritátis, in me omnis spes vitæ et virtútis. Transíte ad me, omnes qui concupíscitis me, et a generatiónibus meis implémini.

[Capitulum Tertia]
@:Capitulum Vespera

[Responsory Tertia]
R.br. Quæ est ista quæ ascéndit de desérto, * Delíciis áffluens?
R. Quæ est ista quæ ascéndit de desérto, * Delíciis áffluens?
V. Inníxa super diléctum suum.
R. Delíciis áffluens.
&Gloria
R. Quæ est ista quæ ascéndit de desérto, * Delíciis áffluens?
_
V. Vidérunt eam fíliæ Sion.
R. Et beatíssimam prædicavérunt.

[Capitulum Sexta]
!Prov 8:18-19
v. Mecum sunt divítiæ et gloria, opes supérbæ et justítia: mélior est enim fructus meus auro et lápide pretióso.
$Deo gratias

[Responsory Sexta]
R.br. Ego Mater * Pulchræ dilectiónis.
R. Ego Mater * Pulchræ dilectiónis.
V. Et timóris et agnitiónis et sanctæ spei.
R. Pulchræ dilectiónis.
&Gloria
R. Ego Mater * Pulchræ dilectiónis.
_
V. In me omnis grátia viæ et veritátis.
R. In me omnis spes vitæ et virtútis.

[Capitulum Nona]
@:Lectio Prima
$Deo gratias

[Responsory Nona]
R.br. Qui me invénerit * Invéniet vitam.
R. Qui me invénerit * Invéniet vitam.
V. Et háuriet salútem a Dómino.
R. Invéniet vitam.
&Gloria
R. Qui me invénerit * Invéniet vitam.
_
V. Transíte ad me, omnes qui concupíscitis me.
R. Et a generatiónibus meis implémini.

[Hymnus Vespera 3]
v. Omnis expértem máculæ Maríam
Edocet summus fídei magíster;
Vírginis gaudens célebrat fidélis
Terra triúmphum.
_
Ipsa se præbens húmili puéllæ
Virgo spectándam, récreat pavéntem,
Seque concéptam sine labe, sancto
Prǽdicat ore.
_
O specus felix, decoráte divæ
Matris aspéctu! veneránda rupes,
Unde vitáles scatuére pleno
Gúrgite lymphæ!
_
Huc catervátim pia turba nostris,
Huc ab extérnis peregrína terris
Affluit supplex, et opem poténtis
Vírginis orat.
_
Excipit Mater lácrimas precántum,
Donat optátam míseris salútem;
Compos hinc voti pátrias ad oras
Turba revértit.
_
Súpplicum, Virgo, miseráta casus,
Semper o nostros réfove labóres,
Impetrans mæstis bona sempitérnæ
Gáudia vitæ.
_
Sit decus Patri, genitǽque Proli,
Et tibi, compar utriúsque virtus
Spíritus semper, Deus unus omni
Témporis ævo.
Amen.

[Ant 3]
Hódie gloriósa cæli Regína * in terris appáruit; hódie pópulo suo verba salútis et pígnora pacis áttulit; hódie Angelórum et fidélium chori immaculátam Conceptiónem celebrántes gáudio exsúltant. Allelúja.
