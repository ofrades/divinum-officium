[Rank]
Ss Mauri et Placidi, discipulorum SPN Benedicti;;Duplex;;3;;vide C3

[Ant Laudes]
Justi * fulgébunt sicut sol in regno Patris eórum.
Grátia Dei, * et misericórdia est in Sanctos ejus, et respéctus in eléctos illíus.
Ideo accípient * regnum decóris, et diadéma speciéi de manu Dómini.
Benidícite, * sancti et húmiles corde, Dómino ; laudáte et superexaltáte eum in sǽcula.
Gaudéte * et exsultáte quóniam merces vestra copiósa est in cælis.

[Hymnus Laudes]
Beáta cæli gáudia,
Confessiónis prǽmium,
Christ<i>i</i> o fidéles ásseclæ
Jam possidétis áffatim.
_
Laudes benígnis áuribus
Audíte, quas effúndimus
Nos éxsules de pátria
Vobis sacráto cántico.
_
Amóre Christi pérciti
Crucem tulístis ásperam,
Obœdiéntes, ímpigri
Et caritáte férvidi.
_
Spevístis artes dǽmonum
Sævúmqu<i>e</i> avérni príncipem
Christum faténdo móribus,
Migrástis inter sídera.
_
Jam nunc potíti glória,
Adéste votis ómnium
Ardénter exoptántium
Exémpla vestra prósequi.
_
Ut Christe, Rex piíssime,
Horum precátu, nóxia
Nobis remíttis crímina,
Clamámus ore súpplici.
_
Sit laus, honor, sit glória
Deo Patri cum Fílio
Sancto simul Paráclito
In sempitérna sǽcula.
Amen.

[Versum 2]
V. Justi confitebúntur nómini tuo, Dómine.
R. Et habitábunt recti cum vultu tuo.

[Ant 2]
Beáti servi illi * quos, cum vénerit Dóminus, invénerit vigilántes.

[Capitulum]
!Eccl 2:7-8
v. Metuéntes Dóminum, sustinéte misericórdiam eius: et non deflectátis ab illo, ne cadátis. Qui timétis Dóminum, crédite illi: et non evacuábitur merces vestra.
$Deo gratias

[Capitulum Laudes]
@:Capitulum
_
R.br. Firmaméntum est Dóminus * Timéntibus eum.
R. Firmaméntum est Dóminus * Timéntibus eum.
V. Et testaméntum ipsíus ut manifestétur illis.
R. Timéntibus eum.
&Gloria
R. Firmaméntum est Dóminus * Timéntibus eum.

[Oratio]
Concéde, quǽsumus, omnípotens Deus: ut ad meliórem vitam beatórum Mauri et Plácidi Confessórum tuórum exémpla non próvocent; quátenus, quorum memóriam ágimus, étiam actus imitémur.
$Per Dominum

[Capitulum Tertia]
@:Capitulum

[Responsory Tertia]
V. Óculi Dómini super metuéntes eum.
R. Et in eis, qui sperant super misericórdia ejus.

[Capitulum Sexta]
!Eccl 2:9-10
v. Qui timétis Dóminum, speráte in illum: et in oblectatiónem véniet vobis misericórdia. Qui timétis Dóminum, dilígite illum: et illuminabúntur corda vestra.
$Deo gratias

[Responsory Sexta]
V. Accédite ad eum, et illuminámini.
R. Et fácies vestræ non confundéntur.

[Capitulum Nona]
!Eccl 2:11
v. Respícite fílii natiónes hóminum: et scitóte quia nullus sperávit in Dómino et confúsus est.
$Deo gratias

[Responsory Nona]
@:Versum 2

[Ant Vespera]
@:Ant Laudes

[Capitulum Vespera]
@:Capitulum
_
R.br. Óculi Dómini * Super metuéntes eum.
R. Óculi Dómini * Super metuéntes eum.
V. Et in eis, qui sperant super misericórdia ejus.
R. Super metuéntes eum.
&Gloria
R. Óculi Dómini * Super metuéntes eum.
V. Et in eis, qui sperant super misericórdia ejus.

[Hymnus Vespera]
v. Inclytos Christi fámulos canámus,
Quos, fide claros nitidísque gestis,
Hac die tellus sociáta cælo
Láudibus ornat.
_
Quippe qui mites, húmiles, pudíci,
Nésciam culpæ coluére vitam,
Donec e terris ánimus volávit
Liber ad astra.
_
Inde jam gaudent míseris adésse,
Fléntium tergunt lácrimas, medéntur
Méntium plagis, vitiáta reddunt
Membra salúti.
_
Nostra laus ergo résonet benígnis
His Dei servis referátque grates,
Qui pia pergant ope nos iuváre
Rebus in arctis.
_
Sit Deo soli decus et potéstas,
Laus in excélsis honor ac perénnis,
Qui suis totum móderans gubérnat
Légibus orbem.
Amen.

[Versum 3]
@:Versum 2

[Ant 3]
A sǽculo * non audiérunt, neque áuribus percepérunt: óculus non vidit, Deus, absque te, quae præparásti exspectántibus te.
