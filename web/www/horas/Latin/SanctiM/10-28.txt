@Sancti/10-28

[LectioE]
v. Sequéntia sancti Evangélii secúndum Joánnem
!Joannes 15:17-25
15:17 Hæc mando vobis: ut diligátis ínvicem.
15:18 Si mundus vos odit, scitóte quia me priórem vobis ódio hábuit.
15:19 Si de mundo fuissétis, mundus quod suum erat dilígeret: quia vero de mundo non estis, sed ego elégi vos de mundo, proptérea odit vos mundus.
15:20 Mementóte sermónis mei, quem ego dixi vobis: Non est servus maior dómino suo. Si me persecúti sunt, et vos persequéntur: si sermónem meum servavérunt, et vestrum servábunt.
15:21 Sed hæc ómnia fácient vobis propter nomen meum: quia nésciunt eum qui misit me.
15:22 Si non veníssem, et locútus fuíssem eis, peccátum non habérent: nunc autem excusatiónem non habent de peccáto suo.
15:23 Qui me odit, et Patrem meum odit.
15:24 Si ópera non fecíssem in eis quæ nemo álius fecit, peccátum non habérent: nunc autem et vidérunt, et odérunt et me, et Patrem meum.
15:25 Sed ut adimpleátur sermo, qui in lege eórum scriptus est: Quia ódio habuérunt me gratis.
$Te decet
